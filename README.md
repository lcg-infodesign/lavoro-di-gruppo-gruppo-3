[![Review Assignment Due Date](https://classroom.github.com/assets/deadline-readme-button-22041afd0340ce965d47ae6ef1cefeee28c7c493a6346c4f15d667ab976d596c.svg)](https://classroom.github.com/a/7-MKnzKQ)
# P5-empty-project
This repository is the starting point of the assignments given in the course [Computergrafica per l'Information Design](https://www11.ceda.polimi.it/schedaincarico/schedaincarico/controller/scheda_pubblica/SchedaPublic.do?&evn_default=evento&c_classe=834257&lang=IT&__pj0=0&__pj1=9c10fe379e96db59d55d49b6b4252c5e).

# *A Thousand Splendid Suns*
## IL PROGETTO
*A Thousand Splendid Suns* è un progetto di information design che esplora come ambienti, famiglia, società e cultura plasmino opportunità e percezioni individuali, spesso alimentando le diseguaglianze, in particolare nelle società patriarcali, dove la discriminazione sistemica contro le donne persiste.

Ispirato al romanzo di Khaled Hosseini *A Thousand Splendid Suns*, il progetto riflette le sfide universali che le donne affrontano sotto sistemi patriarcali. Il romanzo racconta le vite di due donne afghane, legate dalle strutture patriarcali che le opprimono: due percorsi distinti, ma intrecciati dalla stessa lotta universale contro il controllo esercitato dalle aspettative sociali e familiari. Hosseini cattura questa dinamica dal punto di vista della forza e della resilienza femminile di fronte all’oppressione, evidenziando le difficoltà più ampie che le donne affrontano in tutto il mondo. Il titolo, ripreso dalla poesia del XVII secolo di Saib-e-Tabrizi, simboleggia resilienza, speranza e il valore intrinseco delle donne nella società.
 
Utilizzando dati esclusivamente riferiti a donne di età pari o superiore a 15 anni,** A Thousand Splendid Suns* fornisce una panoramica globale delle condizioni femminili.
Il dataset, tratto dall’OECD Gender, Institutions and Development Database e da contributi del 2023 di SIGI, UNICEF, Nazioni Unite e Organizzazione Mondiale della Sanità, analizza due aspetti cruciali:

 - Realtà pratiche: accesso a servizi finanziari, sicurezza e diritti.
 - Percezioni culturali: atteggiamenti verso la violenza di genere, l’uguaglianza e il valore della donna nella società.

## LA VISUALIZZAZIONE
Ispirandosi al romanzo di Hosseini, **A Thousand Splendid Suns* utilizza una rappresentazione geografica per dar vita al dataset. Ogni paese è rappresentato come un sole, la cui luminosità simboleggia i progressi in partecipazione economica, sicurezza e rappresentanza. I soli più luminosi indicano le zone in cui le donne vivono in condizioni migliori, mentre quelli più scuri rivelano ancora la presenza di barriere significative. Questa metafora ha l'obbiettivo di trasformare dati astratti in un’immagine intuitiva delle disparità e dei progressi globali.

Il progetto adotta un sistema di visualizzazione a due livelli per rappresentare efficacemente i dati:
 - Visualizzazione globale: mostra ogni paese come un punto organizzato geograficamente. La luminosità di ciascun punto riflette la performance media nei parametri analizzati. I paesi con dati incompleti appaiono più opachi, indipendentemente dalle loro condizioni effettive: in questo modo si evidenziano le lacune nei dati, pur mostrando lo stato generale dei diritti delle donne. Cliccando su un punto, si accede alla seconda visualizzazione, che offre un’analisi dettagliata del paese selezionato.
 - Visualizzazione individuale: a livello di paese, ogni sole diventa un glifo dettagliato con 14 raggi, ciascuno corrispondente a un parametro, raggruppati in quattro quadranti tematici. La lunghezza e il colore di ogni raggio rappresentano la percentuale raggiunta per il parametro. I raggi completamente spenti indicano l’assenza di dati su quel parametro. Passando il cursore su un raggio, viene mostrato il nome del parametro, mentre cliccando si accede a una pagina con una spiegazione dettagliata dello stesso.
Questa strategia a due livelli permette agli utenti di esplorare sia una panoramica globale sia un’analisi approfondita di ogni paese. Insieme, le visualizzazioni favoriscono una comprensione più profonda delle condizioni delle donne a livello mondiale, facendo luce su disuguaglianze e progressi.

## L'OBBIETTIVO DEL PROGETTO
Con questa iniziativa, miriamo a trasformare dati grezzi in una narrazione realistica che stimoli riflessioni e ispiri interventi per migliorare le condizioni delle donne. Traducendo i dati in visualizzazioni intuitive, il progetto rende tangibili le disuguaglianze astratte e offre una chiave di lettura chiara e coinvolgente sulle sfide che le donne affrontano in tutto il mondo.

## IL TEAM
Siamo sei studentesse del Politecnico di Milano e, insieme, abbiamo sviluppato *A Thousand Splendid Suns*, un progetto di Information Design che trasforma dati complessi in una narrazione visiva significativa. Ognuna di noi ha contribuito con le proprie competenz: 
 - **Francesca e Syria** si sono occupate del design visivo e hanno sviluppato il codice HTML, CSS e JavaSript dell'intero sito web
 - **Arianna e Marta** si sono occupate dell’elaborazione del dataset, della ricerca di contenuti e dello sviluppo del concept.  
 - **Giacinta e Chiara** hanno lavroato alla stesura dell codice, integrando lo sketch p5.js con HTML e contribuendo alla realizzazione grafica del progetto.  
